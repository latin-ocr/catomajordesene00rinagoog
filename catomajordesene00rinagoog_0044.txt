caro unios on snundrurn rr-ra 27

qui ad supplicium est profectus, ut fidem hosti datam con-
servaret, non duos Scipiones, qui iter Poenis vel corporibus
suis obstruere voluerunt, non avum tuum L. Paulum, qui
morte luit collegae in Cannensi ignominia temeritatem, non
M. Marcellum, cuius interitum ne crudelissimus quidem hostis
honore sepulturae carere passus est, sed legiones nostrae,
quod scripsi in Originibus, in eum locum saepe profectas alacri
animo et erecto, unde se redituras numquam arbitrarentur.
'quod igitur adulescentes et oi quidem non solum indocti,
sed etiam rustici contemnunt, id docti senes extimescant?
omnino, ut mihi quidem videtur, studiorum omnium satietas 76
vitae facit satietatem. sunt pueritiae studia certa; num igitur
ea desiderant adulescentes? sunt ineuntis adulescentiae3 num

ea constans iam requirit aetus, quae media dicitur? sunt ⁷
etiam eius aetatis; ne ea quidem quaeruntur in senectute3
sunt extrema quaedam studia senectutis. ergo, ut superiorum
aetatum studia occidunt, sic occidunt etiam senectutis3 quod
cum evenit, satietas vitae tompus 'maturum mortis adfert.
non enirn video, cur, quid ipse sentiam de morte, non audeam 37¹
vobis dicere, quod eo cernere mihi melius videor, quo ab
ea propius absum. ego vestros patres, P. Scipio, tuque,
C. Laeli, viros clarissimos mihique amicissimos, vivere arbitror
et eam quidem vitam, quaeest sola vita nominanda. nam,
dum sumus inclusi in his compagibus corporis, munere quo-
dam necessitatis et gravi opere perfungimur3 est enim animus
caelestis ex altissimo domicilio depressus et quasi demersus
in terram, locurn divinae naturae aeternitatique contrarIum.
sed credo deo inmortales sparsisse animos in corpora humana, ·
ut essent qui terras intuerentur quique caelestium ordinem
contemplantes imitarentur eum vitae modo atque constantia.
nec me solum ratio ac disputatio impulit, ut ita crederem,
sed nobilitas etiam summorum philosophorum et auctoritas.
audiebam Pythagoram Pythagoreosque‚ incolas paene nostros, 78

 

